
..
  Представљање пројекта
  reading

Представљање пројекта
======================

На овом часу ће бити представљени пројекти свих ученика. 

На крају јако је важно да сваки члан тима да лични осврт на пројектне активности, тако што ће свако од вас да размисли о проблемима који су се јављали током различитих фаза реализације пројекта и начинима на које су превазиђени. Поред тога треба да утврдите које одлуке су биле добре, а које погрешне. Такође, јако је важно да размотрити да ли је тим у свим фазама пројекта функционисао добро или је у неким случајевима било несугласица и проблема у раду. И на крају важно је да се у оквиру тима размотрити да ли су циљеви пројекта испуњени и да ли су резултати пројекта задовољавајући у у складу са очекиваним резултатима. 

Приказ примера личног осврта чланова тима на рад на пројекту: 

    Вук: *Претраживање интернета о историји спорта и почецима физичке културе трајало је непредвиђено дуго и јако мало материјал смо успели да пронађемо. Требало је да одмах одемо у Историјски архив – Шумадија у Крагујевцу. Разговарали смо и са наставником историје који нас је упутио на литературу у којој смо могли да пронађемо све о фехтовању.*

    Лена: *Излагање пред великим бројем људи није ме уплашило. Мислила сам да ћу имати трему, али нисам.*

    Наталија: *Проналажење информација о првој наставници физичке културе, Наталији Ристић које је рођена у Крагујевцу је било јако тешко. Задовољна сам што смо успели да пронађемо зграду Соколане и да направимо слике.* 

Након давања личног осврта, на основу повратних информација публике (другова, другарица и наставника) и личних закључака, у оквиру тима потребно је да процените успешност пројекта и формирате листу закључака чијом применом бисте побољшали квалитет пројекта.

А сада, је на вама ред да покушате сами да сами спроведете фазе истраживачког пројекта.


.. infonote::
 
    Сада је на вама ред да спроведете следеће фазе:

    - презентујете свој пројекат, уживо или онлајн користећи неки од комуникационих сервиса Teams, Meet, Zoom. Нека вам у организацији онлајн презентације помогне наставник или наставница;
    - свако у тиму даје лични осврт о раду у тиму и начину реализације пројекта;
    - процените успешност свог пројекта.

